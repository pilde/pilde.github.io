---
author: carlotta
comments: true
date: 2017-08-29 15:18:47+00:00
layout: post
link: http://pilde.net/blog/?p=6662
slug: peloponneso
title: Peloponneso tour
wordpress_id: 6662
categories:
- viaggi
---

**4/08**: Si parte! Tappa intermedia a Casalbordino. Fa caldissimo....passiamo la giornata in acqua. La sera mini-sagra con arrosticini e pasta casareccia con il sugo di pecora.

![mati_abruzzo]({{baseurl}}/uploads/2017/09/mati_abruzzo.png)


 ![meggy_abruzzo]({{baseurl}}/uploads/2017/09/meggy_abruzzo.png)




**6/08**: Si parte per Bari. Ci raggiungono Manu&Gio&Anna e Max&Lu&Ali.Traghetto la sera per Igoumenitsa

![m&m]({{baseurl}}/uploads/2017/09/mm.jpg)


**7-8/08** Arrivati in grecia il caldo non ci molla. Ci fermiamo a Lefkada, nella nostra spiaggetta preferita.

![lefkada_tramonto]({{baseurl}}/uploads/2017/09/lefkada_tramonto.jpg)


Le bimbe pescano i ricci e la sera spaghettino niente male!

![ricci]({{baseurl}}/uploads/2017/09/ricci.jpg)


**9/08** Ci spostiamo nella parte nord del Peloponneso sperando di poter fare il percorso in trenino a cremagliera tra Diakopto e Kalavryta...ma purtroppo nessun posto disponibile. Così lo facciamo con i camper e ci fermiamo a visitare la grotta dei Laghi, molto profonda e con delle stalattiti mai viste a forma di cavolfiore e di lenzuoli immacolati stesi al sole. La sera ci spostiamo nella bellissima cittadina di Nauplia, ex capitale della Grecia. Passeggiata per le stradine colorate e piene di vita e cena in un ottimo ristorantino di carne.

![Nouplia]({{baseurl}}/uploads/2017/09/Nouplia.jpg)




**10/08**: Oggi la mitica Micene con la sua famosissima porta dei leoni

![micena_porta]({{baseurl}}/uploads/2017/09/micena_porta.jpg)


 la tomba di Atreo![micene_tomba]({{baseurl}}/uploads/2017/09/micene_tomba.jpg)


e la bellissima maschera di Agamennone ![micena_museo]({{baseurl}}/uploads/2017/09/micena_museo.jpg)


**11/08** Epidauro, famosa per il suo teatro dall'acustica eccezionale, ma ancora più famoso nell'antichità per il tempo di Asclepio, Esculapio, dio della medicina, dove tutti venivano a farsi curare....un pò tipo la Lourdes di oggi!

![epidauro_2]({{baseurl}}/uploads/2017/09/epidauro_2.jpg)


 ![epidauro_1]({{baseurl}}/uploads/2017/09/epidauro_1.jpg)


La sera ci spostiamo vicino Leonidio, guadando anche un fiume con i camper (inaffidabile Google maps)


!

**12-13/08** Sostiamo al camping Semeli, piccolino ma bello. Spiaggione di ciottoli e bar rilassante dove passare le ore calde giocando a tavlì. Poco distante a piedi il micro paesino di Plaka dove andiamo a cena nella taberna della signora Margherita che ci spaccia le sue origini italiane. Cena ottima con sardine, polpo, mussaka, tzatziki e saganaki! Il 13 arrivano anche Shaaron&Gianni&Stella! Siamo al completo!

**14-15/08** Raggiungiamo Ioannis e Georgia vicino Tripoli, nella casa in campagna dei genitori. Che relax, che mangiate pazzesche con la fantastica cucina di Penelopì.

![g&i_1]({{baseurl}}/uploads/2017/09/gi_1.jpg)




i bambini stanno bene e si divertono ![bimbi]({{baseurl}}/uploads/2017/09/bimbi.jpg)


![i&gbimbi]({{baseurl}}/uploads/2017/09/igbimbi.jpg)


 e noi ci sentiamo davvero in famiglia![ferragosto]({{baseurl}}/uploads/2017/09/ferragosto.jpg)


 La sera andiamo alla festa che raccoglie mezza arcadia... il panigiri, la festa della vergine Maria .... tra il sacro e il profano

![panigiri]({{baseurl}}/uploads/2017/09/panigiri.jpg)




![panigiri_2]({{baseurl}}/uploads/2017/09/panigiri_2.jpg)


 Qui hanno questo gusto di mischiare le cose...

![chiesetta_bimi]({{baseurl}}/uploads/2017/09/chiesetta_bimi.jpg)


 ![chiesetta_2]({{baseurl}}/uploads/2017/09/chiesetta_2.jpg)




**16-17/08** Raggiungiamo gli altri camperisti sull'isola di Elafonisson. Il campeggio è affollatissimo e sporco, ma la spiaggia è forse davvero la più bella del mediterraneo ![elafo_1]({{baseurl}}/uploads/2017/09/elafo_1-1.jpg)


![elafo_3]({{baseurl}}/uploads/2017/09/elafo_3.jpg)


 ![elafo_2]({{baseurl}}/uploads/2017/09/elafo_2.jpg)




un mare cristallino, una piscina praticamente

![elafo_4]({{baseurl}}/uploads/2017/09/elafo_4.jpg)


 ![elafo_5]({{baseurl}}/uploads/2017/09/elafo_5.jpg)


 ![elafo_6]({{baseurl}}/uploads/2017/09/elafo_6.jpg)


 ![elafo_7]({{baseurl}}/uploads/2017/09/elafo_7.jpg)


 ![elafo_8]({{baseurl}}/uploads/2017/09/elafo_8.jpg)




Ci fermiamo a dormire su una spiaggia dietro il paesino di Archangelos (tipo frasca!)


.

**18/08** Ci spostiamo a Gityo per spesa al mercato del paese e poi bagno nella spiaggia con il relitto della nave Dimitrios

![relitto_ghitio]({{baseurl}}/uploads/2017/09/relitto_ghitio.jpg)




Arriviamo e invadiamo una caletta piccola e popolata solo da locali con un piccolissimo porticciolo. C'è chi pesca, chi mette a mollo la nassa, chi fa i tuffi dagli scogli. Dormiamo qui.

**19/08** Allarme pidocchi! Passiamo da Aeropoli per comprare lo shampoo e ci fermiamo a Stoupa al campeggio Kalogria. Il paesino è molto turistico ma carino. Spidocchiamento e bbq serale con il pesce (?)


 comprato al porticciolo ieri.

**20/08** Stamattina ci separiamo, gli architetti (perdonami Giò)


 scendono lungo la penisola del Mani e noi proseguiamo verso Kalamata, superando questa parte di costa iper turistica. cerchiamo di fermarci a Koroni ma non troviamo parcheggio e dirottiamo per una spiaggiona poco distante da Foinikounta. Bagno rilassante, wind surf e poi campeggio Thines, spartano, nella sabbia.

**21/08 **Relax al mare del campeggio e in serata ci spostiamo a Methoni. Qui, al tramonto, rimaniamo affascinati da un castello ed una fortezza veneziana stupendi.

![methoni_2]({{baseurl}}/uploads/2017/09/methoni_2.jpg)


La sera cena in un posto consigliato dalla guida, la taberna Kalimataria, dove sotto un pergolato di uva non ti portano il menù ma vai direttamente in cucina a scegliere cosa mangiare! Abbuffatta clamorosa! Poi relax sui lettini sulla spiaggia. Dormiamo in paese.

**22/08** Colazione nella piazzetta e appena apre entriamo a visitare la fortezza. E' un posto magico. Potrei mettere centinaia di foto!!!

![methoni_0]({{baseurl}}/uploads/2017/09/methoni_0.jpg)


 ![methoni_1]({{baseurl}}/uploads/2017/09/methoni_1.jpg)


 ![methoni_3]({{baseurl}}/uploads/2017/09/methoni_3.jpg)


 ![methoni_5]({{baseurl}}/uploads/2017/09/methoni_5.jpg)


 ![methoni_4]({{baseurl}}/uploads/2017/09/methoni_4.jpg)




Ci spostiamo nella bellissima Voidokilia, la spiaggia a forma di omega con le fortezze su entrambe le punte. Mare mosso e onde divertentissime! Ci raggiungono anche gli amici greci.

![voidokilia]({{baseurl}}/uploads/2017/09/voidokilia.jpg)




La sera il parcheggione si svuota e dormiamo qui, con la laguna alle spalle e gli aironi e i fenicotteri che volano al tramonto.

![tramonto_voidok]({{baseurl}}/uploads/2017/09/tramonto_voidok.jpg)




**23/08 **Visitiamo il paesino di Pylos famoso perchè nel 1827, nel suo enorme golfo, ci fu la battaglia di Navarino che diede ai greci l'indipendenza dai turchi! La fortezza ospita un piccolo museo di archeologia subacquea, molto interessante, e una sala con la proiezione su dei multischermi della battaglia! La vista sul golfo è spettacolare!

![Pilos-navarino_1]({{baseurl}}/uploads/2017/09/Pilos-navarino_1.jpg)


Pomeriggio relax nuovamente nello spiaggione di Voidokilia, con tanto di vulcano fumante!

![voidolkilia_vulcano]({{baseurl}}/uploads/2017/09/voidolkilia_vulcano-1.jpg)




**24/08 **Ci spostiamo verso l'interno, nella verdissima e montuosa Arcadia. Primo paesino da visitare è Karytaina. Prima di arrampicarci fino al castello diroccato facciamo un'abbondante colazione

![dimitsana_colazione]({{baseurl}}/uploads/2017/09/dimitsana_colazione.jpg)


 e poi la salita.....![dimitsana_castello]({{baseurl}}/uploads/2017/09/dimitsana_castello.jpg)




fino a conquistare la cima!![bandiera]({{baseurl}}/uploads/2017/09/bandiera.jpg)


Dopo questa salita ci vuole un buon pranzo!

Proviamo a raggiungere le gole di Lousios per un bagnetto rinfrescante ma dopo una decina di Km in montagna Maps ci porta su uno sterrato in discesa che termina con un ponticello sul fiume chiuso da grossi massi ! Panic! Solo l'abilità e la pazienza dei papà riesce a tirarci fuori da lì!

Torniamo indietro e ci fermiamo a Stemnitsa. In una piccola piazzetta troviamo una taberna fantastica, piena di gente alle 3 del pomeriggio.....come dargli torto....la carne è ottima!

![stemnitsa_1]({{baseurl}}/uploads/2017/08/stemnitsa_1.jpg)


 ![stem_2]({{baseurl}}/uploads/2017/08/stem_2.jpg)




e infine serata a passeggio per Dimitsana

![dimit_1]({{baseurl}}/uploads/2017/08/dimit_1.jpg)


 ![dimit_2]({{baseurl}}/uploads/2017/08/dimit_2.jpg)




**25/08** Ci avventuriamo, stavolta a piedi, lungo il Menalon Trail, un percorso naturalistico che scende dal paese di Stemnitsa fino alla gola di Lousios, per risalire fino a Dimitsana. La passeggiata, all'inizio tranquilla

![menalon_1]({{baseurl}}/uploads/2017/08/menalon_1.jpg)




si rivela essere molto più lunga del previsto e piuttosto impegnativa. La prima tappa è la minuscola chiesetta di San Nikolaos, dal cui terrazzino c'è una vista pazzesca su tutta la vallata. Siamo altissimi!

![menalon_2]({{baseurl}}/uploads/2017/08/menalon_2.jpg)




Poi si scende fino al Prodromos Monastery, una struttura pazzesca costruita sulla roccia, ancora oggi abitato.

![menalon_3]({{baseurl}}/uploads/2017/08/menalon_3.jpg)


 ![menalon_4]({{baseurl}}/uploads/2017/08/menalon_4.jpg)




Qui Shaaron ci lascia! Noi proseguiamo fino al fiume, dove ci scappa un tuffetto nell'acqua gelida!

![gole]({{baseurl}}/uploads/2017/08/gole.jpg)


Seconda tappa il vecchio monastero della filosofia....e giusto quello potevano fare qui....lontani da tutto e da tutti!!!! Anche questa costruzione è particolarissima, a poco più di un paio di metri dalla parete rocciosa

![melanon_6]({{baseurl}}/uploads/2017/08/melanon_6.jpg)


 ![melanon_7]({{baseurl}}/uploads/2017/08/melanon_7.jpg)


Le bimbe sono state bravissime ma adesso sono esauste....sono solo 5 ore che camminiamo!! Ci fermiamo al nuovo monastero, dove un prete ortodosso ci offre acqua e biscotti e soprattutto ci chiama un taxi per tornare a Dimitsana! Solo Andrea se la fa a piedi!

Ci vediamo con gli amici greci al museo all'aperto del "water power" dove hanno riscostruito alcuni dei vecchi mestieri che sfruttavano la forza dell'acqua e l'ingegno dell'uomo. Qui c'è la prima lavatrice, un enorme catino di legno in cui l'acqua arrivava velocissima convogliata da un tubo ed imprimeva il movimento rotatorio ai panni! Fantastico!

![lavatrice]({{baseurl}}/uploads/2017/08/lavatrice-1.png)




![water]({{baseurl}}/uploads/2017/08/water.jpg)




C'è la lavorazione delle pelli, la macina, la produzione di polvere da sparo! Qui ci vediamo con Georgia e Ioannis e i bimbi per una bella cena a Dimitsana.

**26/08** Olimpia. Oggi ci rivediamo con il gruppo dei camperisti e visitiamo il museo archeologico e lo scavo. Le bimbe corrono sulla pista dei 120m!

![olimpia_1]({{baseurl}}/uploads/2017/08/olimpia_1.jpg)


 ![olimpia_2]({{baseurl}}/uploads/2017/08/olimpia_2.jpg)




una premio anche per loro

![foglie]({{baseurl}}/uploads/2017/08/foglie.jpg)


 ![olimpia_3]({{baseurl}}/uploads/2017/08/olimpia_3.jpg)


E poi ultimo bagno a Lefkada e ritono a casa! Ariveduar

![arriveduar]({{baseurl}}/uploads/2017/08/arriveduar.jpg)







